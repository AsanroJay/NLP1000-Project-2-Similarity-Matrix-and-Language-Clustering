1 Kini mao ang mga kaliwat sa mga anak ni Noe nga si Sem, si Ham, ug si Japhet ug kanila nangatawo ang mga anak nga lalaki human sa lunop.
2 Ang mga anak nga lalaki ni Jafet: si Gomer, si Magog, si Madai, si Javan, si Tubal, si Mesec ug si Tiras.
3 Ang mga anak nga lalaki ni Gomer: si Askenas, si Rifat, ug si Togarma.
4 Ang mga anak nga lalaki ni Javan: si Eliseo, si Tarsis, si Kitim, ug si Dodanim.
5 Gikan kanila misanay ang mga katawhan sa mga kabaybayonan. Kini sila mao ang mga kaliwat ni Jafet nga nagpuyo sa ilang kayutaan; ang matag usa adunay ilang pinulongan, sumala sa ilang mga panimalay diha sa ilang mga nasod.
6 Ang mga anak nga lalaki ni Ham: si Cus, si Ehipto, si Put ug si Canaan.
7 Ang mga anak nga lalaki ni Cus: si Seba, si Habila, si Sabta, si Raama ug si Sabteca. Ang mga anak nga lalaki ni Raama: si Seba ug si Dedan.
8 Si Cus nahimong amahan ni Nimrod nga unang nahimo nga gamhanan sa yuta.
9 Siya mao ang bantogan nga mangangayam sa atubangan sa Ginoo nga tungod niana kini giingon, “Sama kang Nimrod nga bantogang mangangayam sa atubangan sa Ginoo .”
10 Ang sinugdan sa iyang gingharian mao ang Babel ug ang Erec ug ang Acad, ang tanan anaa sa yuta sa Sinar.
11 Gikan niadtong yutaa miadto siya sa Asiria ug nagtukod sa Ninibe, sa Rehobot-Ir, sa Cala
12 ug sa Resen sa taliwala sa Ninibe ug sa Cala, ang dakong siyudad.
13 Si Ehipto nahimong amahan sa mga Kaudihanon, Anamihanon, Lehabihanon, Naftuhanon, Patrusihanon, Casluhanon
14 ug Patrusihanon, Casluhanon nga mao ang kagikan sa mga Filistihanon ug sa Cafturihanon.
15 Si Canaan nahimong amahan ni Sidon nga iyang kamagulangan ug ni Het,
16 ug sa mga Jebusihanon, sa mga Amorihanon, sa mga Gergasihanon,
17 ug sa mga Hibihanon, sa mga Arkihanon, sa mga Sinihanon,
18 sa mga Arvadhanon, sa mga Zemarihanon, sa mga Hamatihanon. Ug unya nagbulagbulag sa layo ang mga kabanayan sa mga Canaanhon.
19 Ug ang kayutaan sa mga Canaanhon nagsukad sa Sidon, padulong sa Gerar, ngadto sa Gaza, ngadto sa Sodoma, sa Gomora, sa Adma, ug sa Zeboim, hangtod sa Lasa.
20 Mao kini sila ang mga kaliwat ni Ham, sumala sa ilang mga kabanayan, sa ilang mga pinulongan, sa ilang mga yuta ug sa ilang mga nasod.
21 Ngadto usab kang Sem, ang amahan sa tanang mga anak ni Eber ug magulang ni Jafet, may mga nangatawo usab nga mga anak.
22 Ang mga anak nga lalaki ni Sem: si Elam, si Asur, si Arpacsad, si Lud ug si Aram.
23 Ang mga anak nga lalaki ni Aram: si Uz, si Hul, si Geter, si Mas.
24 Si Arpacsad nahimong amahan ni Sela, ug si Sela nahimong amahan ni Eber.
25 Ngadto kang Eber nangatawo ang duha ka anak nga lalaki, ang ngalan sa usa mao si Peleg kay sa iyang panahon nabahinbahin ang yuta, ug ang ngalan sa iyang igsoon mao si Joctan.
26 Si Joctan nahimong amahan ni Almodad, ni Selep, ni Hazarmabet, ni Jera,
27 ni Hadoram, ni Uzal, ni Dicla,
28 ni Obal, ni Abimael, ni Sheba,
29 ni Ofir, ni Habila ug ni Jobab. Kining tanan mao ang mga anak nga lalaki ni Joctan.
30 Ang kayutaan nga ilang gipuy-an nagsukad sa Mesa paingon sa Separ, ngadto sa bukid sa silangan.
31 Kini sila mao ang mga kaliwat ni Sem sumala sa ilang kabanayan, sa ilang mga pinulongan, diha sa ilang mga yuta ug sa ilang mga nasod.
32 Kini sila mao ang mga kabanayan sa mga anak nga lalaki ni Noe sumala sa ilang mga kaliwatan, sa ilang mga nasod ug gikan kanila ang mga nasod mikaylap dinhi sa yuta human sa lunop.