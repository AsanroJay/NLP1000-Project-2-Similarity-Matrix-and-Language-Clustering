1 Kini mao ang mga kaliwat ni Esau nga mao si Edom.
2 Si Esau nagpili ug iyang mga asawa gikan sa mga Canaanhon: si Ada nga anak ni Elon nga Hitihanon, si Oholibama nga anak ni Ana nga anak ni Zibeon nga Hibihanon,
3 si Basemat nga anak ni Ismael ug igsoon ni Nebaiot.
4 Ug si Ada nanganak kang Elipas alang kang Esau ug si Basemat nanganak kang Reuel.
5 Ug si Oholibama nanganak kang Jeus, kang Jalam ug kang Korah. Kini sila mao ang mga anak nga lalaki ni Esau nga nangatawo kaniya didto sa yuta sa Canaan.
6 Ug gidala ni Esau ang iyang mga asawa ug ang iyang mga anak nga lalaki ug ang iyang mga anak nga babaye ug ang tanang sakop sa iyang panimalay ug ang iyang kahayopan ug ang tanan niyang mga mananap ug ang tanan niyang bahandi nga iyang natigom didto sa yuta sa Canaan, ug milakaw siya ngadto sa laing yuta layo kang Jacob nga iyang igsoon.
7 Kay ang ilang kabtangan hilabihan ka daghan kon mag-usa sila sa pagpuyo, ug ang yuta nga ilang gilangyawan dili makapaigo kanila tungod sa ilang mga baka.
8 Busa si Esau mipuyo didto sa kabukiran sa Seir. Si Esau mao si Edom.
9 Kini sila mao ang mga kaliwat ni Esau nga amahan sa mga Edomhanon, sa kabukiran sa Seir.
10 Kini mao ang mga ngalan sa mga anak nga lalaki ni Esau: si Elipas nga anak ni Ada nga asawa ni Esau, si Reuel nga anak ni Basemat nga asawa ni Esau.
11 Ug ang mga anak nga lalaki ni Elipas mao si Teman, si Omar, si Zefo, si Gatam ug si Kenas.
12 Si Timna mao ang puyopuyo ni Elipas nga anak ni Esau. Iyang gipanganak si Amalek kang Elipas. Kini sila mao ang mga anak nga lalaki ni Ada nga asawa ni Esau.
13 Kini sila mao ang mga anak nga lalaki ni Reuel: si Nahat, si Zera, si Samma ug si Misa. Kini sila mao ang mga anak nga lalaki ni Basemat nga asawa ni Esau.
14 Kini sila mao ang mga anak nga lalaki ni Oholibama nga asawa ni Esau ug anak ni Ana nga anak ni Zibeon. Iyang gipanganak kang Esau si Jeus, si Jalam ug si Korah.
15 Kini sila mao ang mga pangulo sa mga anak nga lalaki ni Esau. Ang mga anak nga lalaki ni Elipas nga kamagulangan ni Esau: ang mga pangulo mao sila si Teman, si Omar, si Zefo, si Kenas,
16 si Korah, si Gatam ug si Amalek. Kini sila mao ang mga pangulo ni Elipas didto sa yuta sa Edom ug kini sila mga anak ni Ada.
17 Ug kini sila mao ang mga anak nga lalaki ni Reuel nga anak ni Esau: ang mga pangulo mao sila si Nahat, si Zera, si Samma, ug si Misa. Kini sila mao ang mga pangulo sa kaliwat ni Reuel didto sa yuta sa Edom ug kini sila mga anak ni Basemat nga asawa ni Esau.
18 Ug kini sila mao ang mga anak nga lalaki ni Oholibama, nga asawa ni Esau: ang mga pangulo mao sila si Jeus, si Jalam ug si Korah. Kini sila mao ang pangulo nga gipanganak ni Oholibama nga anak ni Ana ug asawa ni Esau.
19 Mao kini ang mga anak nga lalaki ni Esau nga mao si Edom ug kini sila mao ang ilang mga pangulo.
20 Kini sila mao ang mga anak nga lalaki ni Seir nga Horihanon, ang mga nagpuyo niadtong yutaa: si Lotan, si Sobal, si Zibeon, si Ana,
21 si Dison, si Eser ug si Disan. Kini sila mao ang mga pangulo sa mga Horihanon, ang mga anak nga lalaki ni Seir, sa yuta ni Edom.
22 Ang mga anak ni Lotan mao si Hori ug si Heman. Ug ang igsoon nga babaye ni Lotan mao si Timna.
23 Kini sila mao ang mga anak nga lalaki ni Sobal: si Alvan, si Manahat, si Ebal, si Sefo ug si Onam.
24 Kini sila mao ang mga anak nga lalaki ni Zibeon: si Aiah ug si Ana. Kini si Ana mao ang nakakaplag sa mga init nga tubod didto sa kamingawan, samtang nagpasibsib siya sa mga asno ni Zibeon nga iyang amahan.
25 Mao kini ang mga anak ni Ana: si Dison ug si Oholibama nga anak nga babaye ni Ana.
26 Mao kini ang mga anak ni Dison: si Hemdan, si Esban, si Itran, ug si Keran.
27 Mao kini ang mga anak ni Eser: si Bilhan, si Zaavan, ug si Akan.
28 Mao kini ang mga anak ni Disan: si Uz ug si Aran.
29 Mao kini ang mga pangulo sa mga Horihanon: ang mga pangulo nga si Lotan, si Sobal, si Zibeon, si Ana,
30 si Dison, si Eser, si Disan. Kini sila mao ang mga pangulo sa mga Horihanon, sumala sa ilang mga banay didto sa yuta sa Seir.
31 Mao kini ang mga hari nga naghari sa yuta sa Edom, sa wala pa maghari ang usa ka hari sa ibabaw sa mga Israelinhon.
32 Si Bela nga anak ni Beor naghari sa Edom, ug ang ngalan sa iyang lungsod mao ang Dinhaba.
33 Namatay si Bela ug naghari puli sa iyang dapit si Jobab nga anak ni Zera sa Bosra.
34 Namatay si Jobab, ug si Husam sa yuta sa mga Temanhanon mao ang naghari puli kaniya.
35 Namatay si Husham ug si Hadad nga anak ni Bedad, ang nakabuntog kang Midian didto sa kayutaan sa Moab, mao ang naghari puli kaniya. Ang ngalan sa iyang lungsod mao ang Avit.
36 Namatay si Hadad, ug si Samla nga Masrekahanon mao ang naghari puli kaniya.
37 Namatay si Samla ug si Shaul nga taga-Rehobot dapit sa suba sa Eufrates mao ang naghari puli kaniya.
38 Namatay si Shaul ug si Baal-hanan nga anak ni Acbor mao ang naghari puli kaniya.
39 Namatay si Baal-hanan nga anak ni Acbor ug si Hadar mao ang naghari puli kaniya. Ang ngalan sa iyang lungsod mao ang Pau ug ang ngalan sa iyang asawa mao si Mehetabel, anak nga babaye ni Matred nga anak nga babaye ni Mesahab.
40 Mao kini ang mga ngalan sa mga pangulo ni Esau sumala sa ilang mga panimalay ug sa ilang mga dapit: ang mga pangulo mao sila si Timna, si Alva, si Jetet,
41 si Oholibama, si Ela, si Pinon,
42 si Kenas, si Teman, si Mibsar,
43 si Magdiel, ug si Iram. Sila mao ang mga pangulo ni Edom nga mao si Esau, ang amahan sa mga Edomhanon, sumala sa ilang pinuy-anan sa yuta nga ilang gipanag-iya.