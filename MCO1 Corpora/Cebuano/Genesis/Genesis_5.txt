1 Mao kini ang talaan sa mga kaliwat ni Adan. Sa diha nga gibuhat sa Dios ang tawo, gibuhat niya siya sumala sa dagway sa Dios.
2 Lalaki ug babaye gibuhat niya sila, ug gipanalanginan niya sila ug ginganlan sila nga “Tawo” sa dihang gibuhat sila.
3 Ug si Adan nagpanuigon ug 130 ka tuig sa dihang nahimo siyang amahan sa usa ka anak nga lalaki nga liwat kaniya, sumala sa iyang dagway, ug ginganlan niya siya ug Seth.
4 Human maanak kaniya si Seth, si Adan nabuhi pa ug laing 800 ka tuig ug may mga anak pa gayod siya nga lalaki ug babaye.
5 Busa ang tanang mga adlaw ni Adan 930 ka tuig, ug siya namatay.
6 Sa dihang si Seth nagpanuigon ug 105, siya nahimong amahan ni Enos.
7 Human maanak kaniya si Enos, si Seth nabuhi pa ug laing 807 ka tuig ug may mga anak pa gayod siya nga lalaki ug babaye.
8 Ang tanan nga mga adlaw sa kinabuhi ni Seth 912 ka tuig, ug siya namatay.
9 Sa dihang si Enos nagpanuigon ug 90, siya nahimong amahan ni Kenan.
10 Human maanak kaniya si Kenan, si Enos nabuhi pa ug laing 815 ka tuig ug may mga anak pa gayod nga lalaki ug babaye.
11 Busa ang tanang mga adlaw ni Enos 905, ug siya namatay.
12 Sa dihang si Kenan nagpanuigon ug 70, siya nahimong amahan ni Mahalaleel.
13 Human maanak kaniya si Mahalaleel, si Kenan nabuhi pa ug laing 840 ka tuig ug may mga anak pa gayod nga lalaki ug babaye.
14 Busa ang tanang mga adlaw ni Kenan 910 ka tuig, ug siya namatay.
15 Sa dihang si Mahalaleel nagpanuigon ug 65, siya nahimong amahan ni Jared.
16 Ug human maanak kaniya si Jared, si Mahalaleel nabuhi pa ug laing 830 ka tuig ug may mga anak pa gayod nga lalaki ug babaye.
17 Busa ang tanang mga adlaw ni Mahalaleel 895 ka tuig, ug siya namatay.
18 Sa dihang si Jared nagpanuigon ug 162, siya nahimong amahan ni Enoc.
19 Human maanak kaniya si Enoc, si Jared nabuhi pa ug laing 800 ka tuig ug may mga anak pa gayod nga lalaki ug babaye.
20 Busa ang tanang mga adlaw ni Jared 962 ka tuig, ug siya namatay.
21 Sa dihang si Enoc nagpanuigon ug 65, siya nahimong amahan ni Metusela.
22 Human maanak kaniya si Metusela, si Enoc nagkinabuhi uban sa Dios sulod sa 300 ka tuig ug may mga anak pa gayod nga lalaki ug babaye.
23 Busa ang tanang mga adlaw ni Enoc 365 ka tuig.
24 Si Enoc nagkinabuhi uban sa Dios, ug nahanaw siya kay gikuha siya sa Dios.
25 Sa dihang si Metusela nagpanuigon ug 187, siya nahimong amahan ni Lamec.
26 Human maanak kaniya si Lamec, si Metusela nabuhi pa ug laing 782 ka tuig, ug may mga anak pa gayod nga lalaki ug babaye.
27 Busa ang tanang mga adlaw ni Metusela 969 ka tuig, ug siya namatay.
28 Sa dihang si Lamec napanuigon ug 182 ka tuig, siya nahimong amahan sa usa ka batang lalaki,
29 ug ginganlan niya siya ug Noe, nga nag-ingon, “Gikan sa yuta nga gitunglo sa Ginoo , kining bataa maoy magdala kanato ug pahulay gikan sa atong buluhaton ug gikan sa pagpangabudlay sa atong mga kamot.”
30 Human maanak kaniya si Noe, si Lamec nabuhi pa ug laing 595 ka tuig ug may mga anak pa gayod nga lalaki ug babaye.
31 Busa ang tanang mga adlaw ni Lamec 777 ka tuig ug siya namatay.
32 Human nga si Noe nagpanuigon ug lima ka gatos, siya nahimong amahan nila ni Sem, Ham ug Japhet.