unya si moises ug ang katawhan sa israel miawit niini nga alawiton ngadto sa ginoo awitan nako ang ginoo kay siya midaog nga mahimayaon ang kabayo ug ang nagkabayo niini gitambog niya sa dagat ang ginoo mao ang akong kusog ug akong awit ug siya nahimo nga akong kaluwasan kini mao ang akong dios ug ako magdayeg kaniya ang dios sa akong katigulangan ug pasidunggan nako siya ang ginoo manggugubat yahweh ang iyang ngalan ang mga karwahi sa paraon ug sa iyang kasundalohan gipangtambog niya sa dagat ug ang iyang mga pinili nga mga pangulo nangaunlod sa dagat nga pula ang lawom nga katubigan mitabon kanila nangaunlod sila ngadto sa kahiladman sama sa usa ka bato ang imong tuong kamot o ginoo mahimayaon diha sa gahom ang imong tuong kamot o ginoo nagdugmok sa kaaway pinaagi sa kadako sa imong kahalangdon gipukan nimo ang imong mga kaaway gipadala nimo ang imong kapungot kini naglamoy kanila sama sa mga tuod sa dagami pinaagi sa gininhawa sa imong ilong napundok ang katubigan ang katubigan mibarog sama sa usa ka tinapok ang kinahiladman nabantok sa kinataliwadan sa dagat ang kaaway miingon lutoson nako gukdon nako bahinbahinon nako ang mga inilog tagbawon nako ang akong tinguha diha kanila bakyawon nako ang akong espada ang akong kamot maglaglag kanila gihuyop nimo sila sa imong hangin ang dagat mitabon kanila naunlod sila sama sa tingga diha sa gamhanang katubigan kinsa man ang sama kanimo o ginoo taliwala sa mga dios kinsa man ang sama kanimo halangdon diha sa pagkabalaan kahadlokan diha sa mga mahimayaong buhat nagbuhat sa mga katingalahan gituyod nimo ang imong tuong kamot ang yuta milamoy kanila ikaw sa imong gugmang walay paglubad nagmando sa katawhan nga imong gilukat gitultolan nimo sila pinaagi sa imong kusog ngadto sa imong balaang puluyanan ang mga katawhan nakadungog ug sila nangurog gihakop sa mga kasakit ang nagpuyo sa filistia unya ang mga kadagkoan sa edom nangalisang ang mga pangulo sa moab nangurog ang tanang nagpuyo sa canaan nangatunaw kahadlok ug kalisang ang ilang nahiagoman tungod sa pagkagamhanan sa imong bukton nangahilom sila sama sa usa ka bato hangtod nga mosaylo ang imong katawhan o ginoo hangtod nga mosaylo kining katawhan nga imong gipalit ikaw magpasulod kanila ug magpahimutang kanila sa imong kaugalingong bukid ang dapit o ginoo nga imong gitagana alang sa imong puluyanan ang balaang dapit o ginoo nga gitukod sa imong mga kamot ang ginoo maghari hangtod sa kahangtoran sa dihang ang mga kabayo sa paraon misulod uban sa iyang mga karwahi ug uban sa iyang mga tigpangabayo ngadto sa dagat gipabalik sa ginoo ang tubig sa dagat ngadto kanila apan ang katawhan sa israel nanglakaw sa uga nga yuta taliwala sa dagat unya si miriam ang babayeng propeta nga igsoon ni aaron mikuha ug tambor ug ang tanang mga babaye misunod kaniya nga may mga tambor ug nanayaw sila ug si miriam miawit alang kanila pagawit kamo sa ginoo kay siya midaog nga mahimayaon ang kabayo ug ang nagkabayo niini gipangtambog ngadto sa dagat unya gidala ni moises ang israel gikan sa dagat nga pula ug mipadulong sila ngadto sa kamingawan sa sur ug nanglakaw sila ug tulo ka adlaw sa kamingawan ug wala sila makakaplag ug tubig sa pagabot nila sa mara wala sila makahimo sa paginom sa tubig sa mara kay pait man kini tungod niana ginganlan ang dapit ug mara ug ang katawhan nagbagulbol batok kang moises nga nagingon unsa may atong imnon ug si moises nagpakitabang sa ginoo ug ang ginoo nagpakita kaniya ug usa ka kahoy ug gihulog niya kini sa tubig ug ang tubig nahimong tamis didto ang ginoo naghimo alang kanila ug usa ka lagda ug usa ka tulumanon ug didto iyang gisulayan sila siya miingon kon mamati gayod kamo pagayo sa tingog sa ginoo nga inyong dios ug magbuhat sa unsay matarong sa iyang mga mata ug magpatalinghog sa iyang mga sugo ug magtuman sa tanan niyang mga lagda walay bisan unsang sakit nga ipahamtang nako kaninyo nga akong gipahamtang sa mga ehiptohanon kay ako mao ang ginoo nga nagayo kaninyo unya miabot sila sa elim diin may napulo ug duha ka tinubdan sa tubig ug ka kahoyng palmera ug nagkampo sila didto daplin sa tubig