nagsiring kan moises an ginoo bayai ini nga dapit ikaw ngan an mga tawo nga imo gindara tikang ha ehipto ngan kadto kamo han tuna nga iginsumpa ko hin paghatag kanda abraham isaac ug jacob ngan han ira mga tulin magpapadara ako hin usa nga anghel nga magtututdo ha iyo ngan paiiwason ko an mga canaanhon an mga amoreohanon an mga hiteohanon an mga pariseohanon an mga hibeohanon ngan an mga jebuseohanon makadto kamo hin usa nga hura ngan matambok nga tuna kundi diri ako ngahaw maupod ha iyo kay mga tawo kamo nga magtiga an mga ulo ngan bangin puohon ko kamo dida ha dalan han pakabati la hini han mga tawo nagmabidoon hira ngan waray na hira magsulot hin mga alahas kay nagsugo an ginoo kan moises hin pagsumat ha ira mga tawo kamo nga magtiga an mga ulo kon umupod ako ha iyo bisan hin madaliay la pagpupuohon ko kamo yana kuhaa an iyo mga alahas ngan ako an labi nga maaram kon ano an akon pagbubuhaton ha iyo sanglit waray na magsulot hin mga alahas an mga tawo han israel tikang hira bumaya han bukid sinai nabatasan ni moises an pagdara han tulda ngan pagtindog hini ha dapit nga hirayo ngan gawas han kampo han mga israelita ginngaranan ini nga tulda han ginoo adton karuyag makighimangraw ngan manginsayod han ginoo napakadto la hini nga tulda ha kada pagkakadto ni moises natindog an mga tawo dida han porta han ira mga tulda ngan ira giniininaw hi moises tubtob han iya pagsulod hini nga tulda han ginoo kon nakakasulod na hi moises nahugdon an harigi nga dampog ngan nagpapabilin ini dida ha porta han tulda ngan nakikighimangraw kan moises an ginoo tikang han dampog kon nakita an mga tawo han harigi nga dampog didto han porta han tulda nayukbo hira nagaatubang hin paghimangraw hira moises ngan an ginoo sugad gud hin usa ka tawo nga nakikighimangraw hin iya sangkay katapos nabalik hi moises ngadto han kampo samtang nagpabilin didto han tulda an batanon nga iya kabulig hi josue nga anak ni nun nagsiring hi moises ha ginoo matuod gad nga ginsiring mo ako nga ako an magmamando hini nga mga tawo ngadto hito nga tuna kundi waray mo ako pagsumati kon hino an imo paupdon ha akon nagsiring ka nga nakilala ka ha akon hin maupay ngan nalilipay ka ha akon yana kon nalilipay ka ha akon pagsumati ako han imo mga nahuhunahunaan basi makagalagad ako ha imo ngan magpadayon hin pagpahalipay ha imo hinumdomi liwat nga ginpili mo na ini nga nasod nga imo kalugaringon nagsiring an ginoo maupod ako ha imo ngan ihahatag ko ha imo an pagdaragan binmaton hi moises kon diri ka umupod ha amon ayaw kami pabayaa hini nga dapit uunanhon hin pakasabot namon nga nalilipay ka han imo mga tawo ngan ha akon kon diri ka umupod ha amon diri ba an imo pagupod ha amon amo an magpapakilala nga linain mo kami nga mga tawo kay han iba nga mga tawo han tuna nagsiring kan moises an ginoo pagbubuhaton ko sumala han imo pinangaro kay nakilala ako hin maupay ha imo ngan nalilipay ako ha imo niyan naghangyo hi moises pakitaa gad ako han imo himaya binmaton an ginoo ipapakita ko ha imo atubangan an bugos ko nga kahayag ngan igsusumat ko ha imo an akon baraan nga ngaran ako amo an ginoo ngan mayada ko pagpaid ngan pagkalooy hadton mga nakakalipay ha akon diri ko ikaw pakikitaon han akon bayhon kay waray tawo nga makakakita ha akon ngan magpapabilin nga buhi kundi iini in dapit nga sapit ha akon diin makakatukdaw ka dida hin usa nga bato kon lumabay an akon himaya igbubutang ko ikaw dida hin usa nga kagutakan han bato ngan tatahoban ko ikaw han akon kamot ngada han akon pakalabay niyan kukuhaon ko an akon kamot ngan hikikitan mo an akon talikoran kundi diri ka makita han akon bayhon